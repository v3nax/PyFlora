IZRADA SEMINARSKOG RADA

PyFloraPosude aplikacija
Seminarski se rad sastoji od izrade GUI aplikacije za praćenje stanja ukrasnih i/ili začinskih
biljaka koje su posađene u posude s integriranim senzorima za mjerenje:
- vlažnosti zemlje
- pH vrijednosti i saliniteta zemlje
- razine svjetla koje dopire do biljke.
Posude sa senzora u aplikaciju šalju mjerenja preko integrirane Bluetooth veze.
Osim navedenih podataka o kvaliteti zemlje u posudi ili vrtu, potrebno je voditi računa o
temperaturi zraka u prostoriji ili na otvorenom (terasa ili mali vrt).
Vrijednosti očitane sa svih senzora, simulirajte tako što ćete ih generirati u zasebnoj Python
skripti koja će se pokretati svaki puta kada korisnik pritisne gumb „Sync“ (više detalja u primjeru
sučelja aplikacije).
Dodatna vrijednost koju treba čuvati je temperatura zraka, koju ćete preuzeti s Meteo stanice
u Algebrinom kampusu (Zagreb, Črnomerec) preko Web API usluge. Ukoliko Web API usluga
na Meteo stanici iz bilo kojeg razloga bude nedostupna, osigurajte zamjensku opciju
generiranjem ovih podataka unutar spomenute skripte.

Korištenje PyFloraPosude aplikacije
Za korištenje aplikacije, korisnik se mora prijaviti u aplikaciju. Aplikacija nije dostupna
anonimnim korisnicima. Nakon uspješne prijave, korisnik ima prikaz statusa svih PyPosuda s
pripadajućim biljkama.
Korisnik može dodavati nove PyPosude u aplikaciju, pridruživati PyPosudama biljke iz
integrirane baze biljaka. Svi objekti aplikacije trebaju imati mogućnost CRUD operacija
(Create, Read, Update, Delete).
Aplikacija tijekom prvog pokretanja ima podatke o korisniku (ime, prezime, korisničko ime i
lozinku), inicijalnu bazu podataka o biljkama te jednu PyPosudu (posudu za cvijeće s
integriranim senzorima).

Funkcionalnosti PyFloraPosude aplikacije
1. Prijava u aplikaciju. Neka aplikacija ima jednog, predefiniranog korisnika koji može
uređivati svoje korisničke podatke. Vodite računa o obveznim poljima, kao i o skrivanju
prikaza podataka u nekim poljima tijekom unosa. Tek nakon uspješne prijave, korisnik
može pristupiti ostalim funkcionalnostima aplikacije.
2. Ažuriranje podataka sa senzora. Ovisno o očitanim podacima, pokreću se aktivnosti.
Ako je vlažnost zemljišta niska, pokreće se aktivnost zalijevanja i sl.

3. Evidencija biljaka. Aplikacija treba imati bazu podataka o biljkama (što više to bolje, ali
10 biljaka bi bilo dovoljno za potrebe izrade seminarskog rada).
a. Podaci koje treba čuvati o biljci su ():
i. identifikacijski broj
ii. naziv
iii. fotografija
njega (ovi podaci se koriste za usporedbu s mjerenjima dobivenih sa
senzora te se osnovom njih pokreću željene akcije):
1. vlažnost tla – potrebno zalijevanje jednom
dnevno/tjedno/mjesečno ...
2. tamnija ili svjetlija mjesta
toplija ili hladnija mjesta
3. preporuka za dodavanje supstrata

b. Evidencija biljaka može se:
i. dopunjavati podacima o novim biljkama
ii. ažurirati mijenjanjem podataka o postojećim biljkama
iii. ažurirati brisanjem podataka o postojećim biljkama

4. Evidencija PyFloraPosuda. Aplikacija treba imati podatke o svim posudama koje su
dodane u aplikaciju, kao i o posađenoj biljci u toj posudi.
a. Podaci koje treba čuvati o posudi su:
i. identifikacijski broj
ii. naziv – najbolje naziv lokacije. Primjer: „Kuhinja – polica pored prozora.“
iii. posađena biljka. Ako ovog podatka nema, onda se posuda smatra
praznom i senzori NE šalju podatke, nego posuda ima status „PRAZNA
posuda“.

b. Dohvat podataka sa senzora u posudama.
c. Lista svih zauzetih posuda. Postoji gumb za proširivanje prikaza na posude koje
su slobodne. Klikom na neku posudu otvara se ekran s detaljima o posudi.
d. Prikaz detalja o svakoj posudi. Ovaj ekran, osim detalja o posudi, ima i grafički
prikaz mjerenja dobivenih podataka sa senzora. Prikaz podataka treba biti
moguć u minimalno tri oblika (line chart, pie chart, histogram).
e. Promjena statusa posude:
i. ukoliko se posuda pokvarila, korisnik treba moći posudu izbrisati iz
sustava
ii. ukoliko se želi promijeniti biljka, korisnik može „isprazniti“ posudu i ako
želi dodati novu biljku ili jednostavno ostaviti posudu praznom.
5. Baza podataka u koju će biti pohranjeni svi podaci. SQLite je sasvim dovoljan za ovaj
tip aplikacije, ali ako želite možete koristiti i neku drugu bazu podataka.